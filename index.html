<html>
    <body>
        <header>
            <p><img src="https://upload.wikimedia.org/wikipedia/en/thumb/5/5d/Genshin_Impact_logo.svg/2560px-Genshin_Impact_logo.svg.png"></p>
            <nav>
            <a class="headerlinks" href="https://play.google.com/store/apps/details?id=com.miHoYo.GenshinImpact&hl=ua">Download on Google Play</a>
            <a class="headerlinks" href="https://apps.apple.com/ua/app/genshin-impact-lantern-rite/id1517783697">Download on Apple</a>
            <a class="headerlinks" href="https://genshin.hoyoverse.com/en/home">Official Site</a>
            </nav>
        </header>
        <main>
            <h1>Що таке Genshin Impact?</h1>
            <p>Genshin Impact — це рольова гра у відкритому світі, де гравець керує групою з чотирьох персонажів, які подорожують світом у пошуках викраденого близнюка головного героя. Для цього їм належить вирішувати головоломки, боротися з ворогами, шукати союзників і збирати ресурси для їхнього розвитку. Роблячи це, гравець підвищує ранг пригод — це рівень аккаунту, що встановлює наскільки вам відкривається сюжет, діючі події, складність ворогів та підземель. Окремо від цього, є рівень персонажа. Вищий рівень робить персонажа сильнішим, відкриває нові таланти. Кожен персонаж володіє певним видом зброї та магією однієї стихії. Наприклад, може битися лише мечами та чаклувати лише вогненну магію. Безпосереднє керування відбувається одним з 4 персонажів, між якими можна швидко перемикатися, комбінуючи їхні здібності. Команда з 4 персонажів називається загін. Можна зберегти до 4 загонів від 1 до 4 персонажів у кожному.</p>
            <h1>Отримання персонажів та зброї</h1>
            <p>Крім головного персонажа (на вибір чоловічої чи жіночої статі), є троє додаткових сюжетно важливих персонажів, які відкриваються в ході виконання перших сюжетних завдань — Ембер (Піро), Кея (Кріо) та Ліза (Електро). Під час перших 10 виконань «Молитви новачка», гравець 100 % отримує персонажа Ноель (Гео). На 18 ранзі пригод та після виконання завдання «Пісня Дракона і Свободи» гравець отримує персонажа Барбару (Гідро), а пройшовши 3 поверх підземелля Кручена Безодня — Сян Лін (Піро). Решта отримуються в основному з «молитви» за механікою «гача» — киданням «жеребів».</p>

<p>Предмети молитви — Доленосні зустрічі чи Переплетені долі — обмінюються з каменів витоку. Витративши предмет молитви, гравець отримує випадковий предмет. Що вища рідкість предмету, то цей шанс менший. Якщо випадає копія вже наявного персонажа, гравець отримує замість нього Удачу персонажа та вільний зоряний блиск. За дублікат зброї гравець отримує вільний зоряний пил. На усі молитви діють гарантії: за кожні 10 молитов гравець зі 100 % ймовірністю отримує 4-зіркову зброю чи персонажа, а випадання 5-зіркового предмета гарантується мінімум 1 раз за 90 спроб. Типи молитов:</p>

<p>Молитва новачка — необмежена по часу молитва, що доступна до тих пір, поки гравець не зробить 20 молитов. Необхідний предмет для молитви: Доленосні зустрічі.
Стандартна молитва «Жага мандрів» — постійно доступна молитва, яка містить п'ять 5-зіркових персонажів та десять 5-зіркових предметів зброї. Необхідний предмет для молитви: Доленосні зустрічі.
Молитва події персонажа чи зброї — обмежені за часом молитви, що містить ексклюзивні 5-зіркові предмети: одного персонажа й зброю відповідно. Необхідний предмет для молитви: Переплетені долі.
Також, у внутрішньоігровому магазині за вільний зоряний блиск щомісяця можна купити два 4-зіркових персонажі, кожен по 34 блиску, та 5 видів зброї (будь-яка за 24 блиску).</p>
            <h1>Розробка</h1>
            <p>miHoYo анонсували розробку над новим проєктом на рушієві Unity наприкінці січня 2017, через 3 місяці після виходу гри Honkai Impact 3rd. Компанія заявила, що має намір зробити проєкт набагато більшого масштабу, ніж попередні. Проєктом, про який йшла мова, пізніше виявилася гра Genshin Impact.</p>

<p>За словами розробників, на них сильно вплинули гри Grand Theft Auto і The Legend of Zelda: Breath of the Wild. Вони прагнули створити унікальний проєкт, який би сильно відрізнявся від Honkai Impact 3rd з точки зору бойової системи, квестів, випадкових подій і режиму дослідження.</p>

<p>Genshin Impact була анонсована в червні 2019 року, і її вихід був запланований на 2020 на платформи Windows і iOS. Перший трейлер продемонстрував відкритий світ, сильно натхненний грою The Legend of Zelda: Breath of the Wild в плані атмосфери і геймплею. В кінці червня був запущений бета-тест.</p>

<p>На презентації Sony ChinaJoy 2019 був анонсований випуск гри на PlayStation 4. Версію для Nintendo Switch анонсували пізніше, 13 січня 2020 року.</p>

<p>6 серпня miHoYo офіційно підтвердили вихід гри восени 2020. Гра вийшла 28 вересня 2020.</p>
<h1> Що за компанія miHoYo? </h1>
<p>miHoYo Co., Ltd. (кит. 米哈游网络科技股份有限公司, трансліт. mǐhāyóu wǎngluò kējì gǔfèn yǒuxiàn gōngsī, міхаю ванло кецзі ґуфень юсянь ґунси, з 15 лютого 2022 року перейменовано за межами Китаю як HoYoverse) — китайська компанія з розробки відеоігор та анімаційна студія, розташована в Шанхаї, Китай. Заснована 13 лютого 2012 року трьома студентами Шанхайського університету Цзяо Тун, зараз компанія miHoYo налічує 2400 людей.</p>

    </main>
    <footer>
        <a href="https://www.youtube.com/c/GenshinImpact"> Ютуб Канал Genshin Impact </a>
        <img src="https://encrypted-tbn0.gstatic.com/images?q=tbn:ANd9GcQZoIDJHbdLptvKk3dVht02SLdSXN3JSsDyBgcuVFN5LQ&s">
        <a href="https://www.youtube.com/c/GenshinImpact"> Instagram Genshin Impact </a>
    </footer>
    </body>
</html>
